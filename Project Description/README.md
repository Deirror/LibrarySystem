# Библиотечна система

Версия 1.1

## Общи положения

Всяка една библиотека се нуждае от информационна система. От една страна читателите трябва да имат актуална информация за библиотечните единици във фонда на библиотеката, а от друга страна самата библиотека трябва да е наясно със състоянието на нейния библиотечен фонд, текущото местонахождението на всяка библиотечна единица, нейната история и състояние.

## Функционални изисквания

### Модел на данните

Системата се характеризира със следните обекти:

- Потребители***
  - Потребителите се идентифицират в системата с потребителско име и парола;
  - Потребителите могат да бъдат в една от следните три роли: "Читател", "Библиотекар" и "Администратор";
  - Потребителите с роля "Читател" могат да подадат заявление за регистрация, което да бъде разгледано от потребител с роля "Администратор";
  - Потребителите с роли "Библиотекар" и "Администратор" се създават единствено от потребител с роля "Администратор"
  - Паролите на потребителите се съхраняват в базата данни в криптиран вид или в състояние позволяващо проверка на паролата, но не и нейното възстановяване в чист вид;
  - Всеки потребител се характеризира с:
    - уникален идентификатор;
    - потребителско име;
    - парола;
    - роля ("Читател", "Библиотекар" или "Администратор");
    - адрес на електронна поща;
    - имена.


- Роли***
  - Нерегистриран потребител
    - може да достъпва информация за наличните библиотечни единици
  - Роля "Читател"
    - има всички възможности на нерегистрираните потребители
    - може да запазва в профила си библиотечни единици, които иска да заеме
  - Роля "Библиотекар"
    - има всички възможности на потребител с роля "Читател"
    - може да регистрира нови библиотечни единици
    - може да променя информацията за съществуващи библиотечни единици
    - може да регистрира взимането на библиотечна единица от читател
    - може да регистрира връщането на библиотечна единица от читател
    - може да променя мястото на съхранение на библиотечна единица
  - Роля "Администратор"
    - има всички възможности на потребител с роля "Библиотекар";
    - може да одобрява или отхвърля заявления за регистрация на потребители с роля "Читател";
    - може да регистрира и изтрива потребители, както и да променят техните данни и парола;
    - може да променя ролите на останалите потребители.

- Раздели
  - регистрират се ръчно от потребител с роля "Библиотекар";***
  - всеки раздел се характеризира с:
    - уникален идентификатор
    - наименование
    - описание
- Заглавия
  - всяко заглавие се характеризира с:
    - уникален идентификатор
    - наименование
    - описание (анотация)
    - автор(и)
    - година
    - ISBN (ако има такъв)
    - вид ("Художествена книга", "Списание", "Учебно пособие", "Ноти" и др.)
    - изображения (едно от които основно)
    - издателство (незадължително)
    - година (незадължително)
    - раздел
- Библиотечни единици
  - регистрират се ръчно от потребител с роля "Библиотекар";***
  - всяка библиотечна единица се характеризира с:
    - уникален идентификатор (инвентарен номер)
    - заглавие, към което принадлежи библиотечната единица
    - текущо състояние ("Добро", "Повредено", "Негодно" и др.)
    - носител ("Хартиен", "Диск", "Плоча", "Магнитофонна лента" и др.)
    - място на постоянно съхранение
- Движение на библиотечни единици
  - движението на библиотечни единици се регистрира ръчно от потребител с роля "Библиотекар"***
  - движението се характеризира с:
    - дата/час
    - краен срок (само за "заемане")
    - вид ("заемане", "връщане")
    - читател
    - библиотекар
    - състояние (съответно при заемане или при връщане)
- Наблюдавани библиотечни единици (favorites)***
  - всеки потребител може да записва добавя библиотечна единица с коментар
  - наблюдаваните библиотечни единици предоставят бърз достъп

## Технически изисквания

- Изходният код трябва да се управлява в [GitHub](https://github.com/);
- Проектът трябва да съдържа *README.md*, който да съдържа като минимум:
  - заглавие и кратко описание на проекта;
  - имената на автора и имейл за контакт;
  - инструкции за компилиране, инсталиране и настройка.
- Системата трябва да е изградена върху платформата [.NET](https://docs.microsoft.com/en-us/dotnet/);
  - Системата трябва да е структурирана с използване на [Repository pattern](http://www.codeguru.com/csharp/.net/net_asp/mvc/using-the-repository-pattern-with-asp.net-mvc-and-entity-framework.htm);***
  - Изходният код трябва да следва препоръките на "[Framework Design Guidelines](https://docs.microsoft.com/en-us/dotnet/standard/design-guidelines/)";***
- Системата трябва да е уеб базирана като се използва [ASP.NET Core](https://docs.microsoft.com/en-us/aspnet/core/):
  - Възможно е да се използва [Razor Pages](https://docs.microsoft.com/en-us/aspnet/core/razor-pages/), [MVC](https://docs.microsoft.com/en-us/aspnet/core/mvc/) или [Blazor](https://docs.microsoft.com/en-us/aspnet/core/blazor/).***
  - За съдържание на страниците системата трябва да генерира валидни HTML 5 документи;
  - За оформление на страниците системата трябва да генерира валидни отделни CSS стилове, по възможност в отделни *.css* файлове (може да се използва [Bootstrap](http://getbootstrap.com/));***
  - За поведението на страниците системата трябва да генерира валидни JavaScript скриптове, по възможност в отделни *.js* файлове (може да се използва [jQuery](https://jquery.com/));***
  - Използваният C# код следва да е в приложен към съответния компонент *.cs* файло (напр. *Login.razor.cs* към *Login.razor*);
  - Системата трябва да се достъпва през browser (Microsoft Internet Explorer, Mozilla Firefox, Google Chrome, Opera и др.);
- Достъпът до базата данни трябва да се осъществява с помощта [Entity Framework Core](https://docs.microsoft.com/en-us/ef/):
  - Проектът трябва да включва миграции за създаване/обновяване на базата данни;
  - В [Development среда](https://docs.microsoft.com/en-us/aspnet/core/fundamentals/environments) проектът трябва да зарежда базата данни с демонстрационни данни, а в [Production среда](https://docs.microsoft.com/en-us/aspnet/core/fundamentals/environments) - с минимално за функционирането на системата количество данни;***
  - Системата трябва да използва система за управление на бази данни Microsoft SQL Server, PostgreSQL или MySQL/MariaDB.

## Права

© 2016-2023, ДАВИД Холдинг АД
